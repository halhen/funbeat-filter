*For non-Swedish speakers: this is probably of no use to you. Proceed.*

funbeat-filter är ett [Greasemonkey](https://addons.mozilla.org/firefox/addon/748)-script för att filtrera diskussionsgrupperna på [funbeat.se](http://www.funbeat.se).

funbeat är ett trevligt forum. Några med mig har dock efterfrågat en möjlighet att blockera inlägg från valfria skribenter, detta för att minska mängden trams- och off-topic-inlägg. Det verkar osannolikt att admin kommer att implementera en sådan funktion, varför jag här presenterar en 80-procentig lösning.

Efter att du har installerat funbeat-filter kommer en liten länk att dyka upp efter skribetens namn på diskussionssidorna i form av ett minustecken. När du klickar på detta kommer inlägg från denna skribent fortsättningsvis att ersättas med en liten text: "Ignorerat inlägg. Klicka för att visa alla". Som texten antyder kan du klicka på densamma för att se inlägg även från de skribenter du har ignorerat i den öppna tråden. Efter ignorerade skribenters namn finns då också ett plustecken som du kan klicka på för att av-ignorera denne.

![Skärmdump](http://i.imgur.com/skDKa.png)

Lösningen är inte optimal, utan hade bättre implementerats direkt på siten. Följande egenheter kvarstår:

  * Ignorerade skribenters inlägg syns i "Olästa diskussioner".
  * Inlägg döljs inte förrän hela sidan är laddad, det vills säga med fördröjning.
  * Skribenter ignoreras per dator.

För att installera skriptet behöver du en webbläsare med Greasemonkey installerat. Enklast är att installera [Firefox](http://www.mozilla.com/en-US/firefox/firefox.html). Installera därefter [Greasemonkeys plugin](https://addons.mozilla.org/firefox/addon/748). Slutligen installerar du [funbeat-filter](http://www.k2h.se/funbeatfilter.user.js).

# (Inte särskilt) vanligen ställa frågor:

## Fan, vad löjligt. Tål du inte lite skämt?

Jo, det tror jag nog. Jag använder detta skript av samma anledning som jag använder skräppost-filter till min e-post. Jag har bättre saker för mig än att överösas med irriterande överflödigheter.

## Men yttrandefriheten då?

Den är obeskrivligt viktig. Men av yttrandefrihet följer inte lyssnandeskyldighet. Se det så här: på detta sätt kvarstår din frihet att säga vad du vill medan min frihet att slippa lyssna blir större.

## Jag har hittat en bugg!

Toppen. Skicka ett [PM på funbeat](http://www.funbeat.se/person/overview.aspx?PersonID=116117) eller kontakta mig via [github](http://www.github.com/halhen/funbeat-filter) så ska jag se vad jag kan göra. Vill du bidra med en patch så tar jag tacksamt emot den, företrädesvis per github. Scriptet är licensierat under FreeBSD.

